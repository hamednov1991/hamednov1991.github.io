---
layout: post
title:  "اندروید 6 در مقابل iOS 9؛ کدامیک سیستم عامل برتر است؟ "
permalink: 
parsidate: جمعه 15 آبان 1394
comments: true
imglink: http://hosseinkarami.com/assets/img/post/typewriter.jpg
imgauthor: http://florianklauer.de/ 
imgauthorname: Florian Klauer
category: sience
tags: [Phone]
---

![alt text]({{site.url}}/assets/img/3.0.jpg)  

زمان زیادی از معرفی نسخه‌ی نهایی اندروید ۶ و iOS 9 نمی‌گذرد؛ آخرین نسخه از محبوب‌ترین سیستم‌های عامل مورد   
استفاده در تبلت‌ها و گوشی‌های هوشمند، که حالا انتخاب یکی از آن‌ها به عنوان سیستم عامل سخت‌تر نیز شده است. در   
این مقاله دو سیستم‌عامل قدرتمند بازار را با هم مقایسه می کنیم.

###   طراحی ظاهری و رابط کاربری    
  نه اندروید ۶ و نه iOS 9 هیچ کدام نسبت به نسل قبلی خود تغییر ظاهری زیادی نداشته‌اند. طراحی متریال گوگل همچنان  
  رنگارنگ بوده و توجه کاربران را بیشتر به خود جلب خواهد کرد اما iOS به طور کلی مرتب‌تر و زیباتر است. 

  ![alt text]({{site.url}}/assets/img/3.1.jpg)  
  در بهترین حالت اندروید ۶ دارای ظاهری آراسته و منظم با خطوط کلاسیک است. در طرف مقابل و با چشم انتقادی، آیکون‌ها در این  
  سیستم عامل کارتونی به نظر می‌آید و در بخش‌های مختلف رنگ سفید بیشتر از حد معمول به چشم می‌خورد.  

  به طور مشابه ممکن است در نگاه اول iOS بسیار زیبا به نظر برسد، اما بعد ظاهری قدیمی و تکراری به خود می‌گیرد.  
   با این حال انتخاب بین ظاهر این دو سیستم عامل بسیار دشوار است و شاید با اجرای اپلیکیشن یکسان بر روی هر دوی   
   آن‌ها بتوانید انتخاب راحت‌تری داشته باشید.  

   جایی که برتری iOS کاملا به چشم می‌خورد، در تبلت‌ها است، مثلا ویژگی‌هایی مانند چند وظیفگی خودنمایی می‌کنند. در  
   نقطه‌ی مقابل رابط کاربری اندروید در تبلت‌ها بسیار کشیده و نامفهوم به نظر می‌رسد و شاید یکی از دلایل عدم معرفی  
   تبلت نکسوس نیز این مورد بوده است.

   ![alt text]({{site.url}}/assets/img/3.2.jpg)  
   شاید مضحک باشد که سیستم عاملی را تنها به خاطر ظاهر آن نسبت به دیگری برتر بدانیم اما شاید این مورد یکی از تنها   
   تفاوت‌های باقیمانده بین این دو سیستم عامل باشد.

###بزرگ‌ ترین وجوه تمایز    
   پس از گذشت سال‌های متمادی همچنان اندروید با اختلاف بهترین سیستم عامل برای علاقمندان به سفارشی‌سازی و تغییر  
   در ظاهر است. هر چند iOS نیز به تازگی اجازه‌ی اضافه کردن ویجت در بخش اعلانات را به اپلیکیشن‌ها می‌دهد اما اگر نیاز  
   به یک تقویم در صفحه هوم خود دارید باید اندروید را انتخاب کنید. در اندروید می‌توانید لانچری متفاوت نصب و اجرا کرده   
   و ظاهر کل سیستم عامل را تغییر دهید، طوری که اصلا به هیچ عنوان ظاهری مانند قبل نداشته باشد، این قابلیت از  
   بزرگ‌ترین ویژگی‌های اندروید است.  
   ![alt text]({{site.url}}/assets/img/3.3.jpg)  
   مورد دیگر اپلیکیشن‌های پیش‌فرض است. اگر علاقه‌ای به اپلیکیشن پیش‌فرض مانند دایالر یا پیام‌رسان اندروید نداشته  
   باشید می‌توانید از اپلیکیشنی دیگر به راحتی استفاده کنید. اما اپل این اجازه را به کاربر نمی‌دهد هر چند که این موضوع  
   برای بسیاری مشکل محسوب نمی‌شود، با این حال توسعه‌دهندگان اندرویدی دسترسی بیشتری به اعماق سیستم عامل  
   اندروید دارند که می‌تواند باعث بهبود تجربه‌ی کاربرنیز شود.
   
   در نقطه مقابل اپل امنیت بالای سیستم عامل خود را به رخ رقبا می‌کشد. برای مثال هیچ یک از اطلاعاتی که سیری از دریافت  
   می‌کند به دیتا بیس اپل ارسال نمی‌شود و داخل خود گوشی ذخیره می‌شود. هر چند ممکن است این عامل باعث افت دقت   
   عملکرد سیری شود اما می‌تواند عاملی برای اعتماد بیشتر به iOS باشد.  

   مشکل دیگر پیوستگی در دریافت بروزرسانی‌ها است. اگر گوشی غیر از نکسوس داشته باشید ممکن است مدت‌ها برای  
   دریافت آخرین نسخه از سیستم عامل اندروید منتظر بمانید. در نقطه مقابل بروزرسانی‌های iOS به راحتی حتی در  
   آیفون‌های قدیمی نیز قابل دریافت هستند. اما اگر در دنیای اندروید بخواهید چنین تجربه‌ای داشته باشید باید یک گوشی   
   از بین نکسوس‌ها انتخاب کنید.  
   ![alt text]({{site.url}}/assets/img/3.3.jpg)  
   از طرفی استفاده از آیفون یا آیپد در کنار دستگاهی که توسط اپل ساخته نشده بسیار سخت است. اما سیاست گوگل طوری  
   است که کوچ کردن از اندروید به سیستم عامل کروم یا حتی iOS بسیار آسان‌تر است. در واقع برای گوگل این موضوع که از  
   سرویس‌های آن در گوشی‌های اپل نیز استفاده کنید، رضایت‌بخش است.  
   
### وجوه تشابه دو سیستم عامل   
در جدیدترین نسخه از این دو سیستم عامل پرطرفدار، شاهد ویژگی‌هایی هستیم که هر دو از یکدیگر وام گرفته‌اند. برای  
مثال اندروید ویژگی‌های مانند پشتیبانی از حسگر اثر انگشت به صورت پیش‌فرض و سیستم دگرگون شده‌ی اجازه‌ی  
دسترسی به بخش‌های مختلف توسط اپلیکیشن‌ها را به خود دیده است که در گذشته در iOS شاهد این ویژگی‌ها بود‌ه‌ایم.   
در نقطه مقابل اپل اضافه کردن ویجت‌ها به نوار اعلانیه و ویژگی ذخیر‌ه باتری را از اندروید وام گرفته است.  
![alt text]({{site.url}}/assets/img/3.4.jpg)  
این دو سیستم عامل تشابهات بسیاری دارند که تفاوت‌های آن‌ها را پوشش می‌دهد و حتی با اضافه شدن امکان جستجو در  
بخش تنظیمات به iOS شاهد کمتر شدن این تفاوت‌ها نیز هستیم.  

iCloud نیز بیش از گذشته شبیه به گوگل درایو شده و اپلیکیشن جداگانه‌ای برای مرور و جستجو در خود دارد. در عین  
حال هر دو سیستم عامل با گذشت زمان هوشمندتر شده و اپلیکیشن‌ها و مخاطبانی که شما بیشترین استفاده از آن‌ها   
دارید را بهتر از قبل تشخیص می‌دهند. این هوشمندی در اندروید در بخش اپ دراور و منو اشتراک گذاری و در iOS در  
بخش جستجوی اسپات لایت و دستیار مجازی سیری بیشتر به چشم می‌آیند.  

با توجه به تشابه‌های زیاد بین iOS و اندروید به نظر می‌رسد دستیار مجازی مورد استفاده در این دو سیستم عامل می‌تواند در   
آینده عامل متمایز کننده‌ی آن‌ها باشد.  
